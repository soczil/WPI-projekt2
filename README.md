# WPI-projekt2

Treść zadania:

Wprowadzenie:

Prostokątna plansza do gry SameGame dzieli się na pola, uporządkowane w wiersze i kolumny.
Każde pole albo jest puste albo jest na nim klocek określonego rodzaju.
Gracz usuwa z planszy grupy sąsiadujących klocków tego samego rodzaju.
Klocki opadają na puste pola w wierszach poniżej.
Kolumny, w których są jakieś klocki, są przesuwane w lewo, na miejsce kolumn pustych.

Polecenie:

Napisz program przekształcający tekst w sposób wzorowany na grze SameGame.
Dane programu określają rozmiar planszy i jej początkowy stan.
Liczba wierszy planszy jest równa liczbie wierszy danych a liczba kolumn planszy jest równa maksymalnej długości wiersza danych.
Znaki różne od spacji, dalej nazywane znakami widocznymi, odpowiadają klockom w SameGame a spacje i miejsca za końcem wiersza to pola puste.
Zbiór widocznych znaków G w tekście nazywamy grupą, jeśli spełnione są trzy warunki:
wszystkie znaki w zbiorze G są takie same,
od każdego znaku w zbiorze G można przejść do każdego z pozostałych znaków w tym zbiorze, wykonując tylko kroki do bezpośrednich sąsiadów w wierszu lub w kolumnie i poruszając się przy tym wyłącznie po znakach ze zbioru G,
zbioru G nie można rozszerzyć, nie łamiąc zasad 1 i 2.
Inaczej, niż w grze SameGame, nie wymagamy, by grupa była co najmniej dwuelementowa.
Można zauważyć, że każdy widoczny znak w tekście jednoznacznie określa grupę, do której należy.

Program wykonuje następujący algorytm:

- czyta i porządkuje dane
- wymazuje jedną grupę znaków widocznych, o ile taka grupa istnieje
- porządkuje i pisze wynik

Porządkując tekst, program:

- dopóki jest choć jeden widoczny znak, bezpośrednio poniżej którego, w tej samej kolumnie, jest pole puste, przesuwa ten znak o jeden wiersz w dół,
- usuwa wszystkie kolumny, w których nie ma widocznego znaku.

Wymazanie grupy widocznych znaków polega na zastąpieniu ich w tekście spacjami.

Do wymazania wybierana jest grupa widocznych znaków, do której należy znak w pierwszej kolumnie ostatniego wiersza tekstu.

Postać danych:

Dane programu to dowolny tekst.
Wolno założyć, że każdy wiersz danych, także ostatni, będzie zakończony reprezentacją końca wiersza \n.
Wolno założyć, że dane zmieszczą się w pamięci a liczba wierszy i liczba kolumn będzie w zakresie typu int.
Jeśli rozwiązanie nałoży dodatkowe ograniczenia na rozmiar danych, to jego ocena jakości zostanie obniżona o 1 punkt.
Podczas walidacji i testów dane będą miały nie więcej niż 20 wierszy i nie więcej niż 80 kolumn.
Za program, który ogranicza liczbę wierszy do 20 i liczbę kolumn do 80, można więc zdobyć maksymalnie 19 punktów na 20 możliwych.

Postać wyniku:

Wynikiem programu są niepuste wiersze przekształconych danych.
Na końcach wierszy nie są wypisywane spacje.
Każdy wiersz, także ostatni, jest zakończony końcem wiersza \n.
